# -*- mode: mandoku-view; -*-
#+TITLE: 子淵詩集
#+DATE: 2015-08-25 00:13:28.867943
#+PROPERTY: ID KR4d0535
#+PROPERTY: BASEEDITION WYG    
#+PROPERTY: JUAN 卷一
<pb:KR4d0535_WYG_001-1a>¶
欽定四庫全書¶
　子淵詩集卷一　　　　　元　張仲深　撰¶
　　五言古詩¶
　　　古意三章¶
美人擷秋華英英照秋水人好華亦好光輝兩鮮美臨¶
風悵離居願言寄君子蜚蜚天上鴻圉圉水中鯉浮湛¶
兩茫茫心懐澹無似石間見明月貞心諒如此¶
西鄰有處子蛾眉妬陽春見月不敢窺見華不敢顰吉¶
<pb:KR4d0535_WYG_001-1b>¶
徴未云卜秉心守天真永保心不渝但恐色易淪它時¶
事君子白頭宜相親¶
蠢蠢八育蠶颯颯二葉桑桑飛蠶亦老婦女絲在箱天¶
寒響機杼嵗暮供衣裳物晚終有成逺為君子將但願¶
君子心遲莫毋相忘¶
　　　雲文閣¶
我家住蓬萊結屋俯翠瀛平生好樓居坐有安期生雲¶
連香爐峯宛若横江鯨老蜃喣晨氣瑞靄疑縣旌彷彿¶
<pb:KR4d0535_WYG_001-2a>¶
王子晉緱嶺調鸞笙光芒貫東壁可翫不可名常恐青¶
藜烟夜夜連西清¶
　　　題淞江夏伯和自怡悦齋¶
髙人税塵鞅嗜此林麓居空翠眩㣲旭石氣陵𤣥虚淑¶
景秘莫測協風與之俱燕坐澹㤀慮素懐亦自攄外物¶
豈我嬰内境黙有愉所以君子心廓然彌八區願持濟¶
時術與雲同卷舒&KR0120;作邦家霖坐見民物蘇窮固自怡¶
悦達使俱驩虞作詩慰髙人此意將何如¶
<pb:KR4d0535_WYG_001-2b>¶
　　　東臯¶
踈雨夜來過曉澤澹不波南飈亦時臻我行此婆娑十¶
日在州郭炎塵漲城阿茲晨入山去崩雲壓藤蘿欣然¶
酌我酒慷慨發悲歌勲業在少壯老大將如何¶
　　　題鄞尹許具瞻仁政堂¶
郎官宰百里列宿昭穹旻自非操至公涖此常邅迍王¶
臣殊謇謇聖語斯諄諄所以翼流化啟沃需臣鄰許侯¶
秉純粹積學夙所珍一命倅州邑載命撫字勤睠茲膺¶
<pb:KR4d0535_WYG_001-3a>¶
遴擢居然宰東鄞絃歌振庠序治教超等倫一堂雖云¶
舊景象由兹新草木足生意鳥雀亦自馴向非公明懐¶
動植焉陶鈞雲霓士民傒雨澤桑麻匀終年去炎凛百¶
里皆陽春明&KR0270;鈞無私細大同一仁願持金石心明當¶
賛經綸作詩匪誇詡鉅筆行鐫䂥¶
　　　文昌春祀宴集分韻得文字¶
璇霄霽靈雨澄波蕩青雲𤣥宫集逢掖稽首宏仁君蘋¶
蘩春薦羞欝鬯沃芳芬祥光爛昭昭&KR0388;蠁來熏熏諶馮¶
<pb:KR4d0535_WYG_001-3b>¶
祝嘏致禧藉腥爼分歡悰互酬獻讜議殊紛紜新題席¶
上命好鳥花間聞此樂誠未央此㑹不可羣先逹固崇¶
仰後覺心彌勤黽勉答神休千禩昌斯文¶
　　　又丙申二月祀文昌分韻得忽字¶
祠宮懸宿靄藏祀肅趨謁飛盖晴雲褰委佩清香發灌¶
&KR0778;闡精誠神靈儼飄忽髙堂欽受均行厨富肴核藻景¶
縁壺觴光氣薄靈樾醉躡青雲梯相期上蟾窟¶
　　　過太湖¶
<pb:KR4d0535_WYG_001-4a>¶
漂漂適他州浩蕩去無所風飄如驚鴻百里已可許天¶
寒吳江波日落晉陵渚旅懐慘不悦愴悽恨如雨獨夜¶
維我舟三更有鳴櫓¶
　　　溪上¶
晴曦朝可負溪水渇易求值茲艱苦際幸免寒渇憂所¶
憂楮幣嗇難為稻梁謀紅塵冐川陸挈家往山陬蕨芽¶
暑可斸溪毛夕可羞渇飢既無慮温凊宜常周團圞坐¶
初夜題吟散閒愁杜門候時康終期闡皇猷¶
<pb:KR4d0535_WYG_001-4b>¶
白雲閟崇岡須臾無定期好風從南來吹渡溪之湄溪¶
流既靡靡雲影自離離而我造其間偶此相娯嬉坐日¶
景將夕徘徊澹忘歸烏鴉忽飛來足我山中詩¶
臨流坐白石少憇聊盤桓隔溪兩黄犢動静天機閒物¶
我俱夷㳺偶地心自安山中三日留展我平昔顔明朝¶
出江口孤舟入西山¶
　　　蛛網落花¶
繁紅隕晴風欄丝自成聚鮫綃涴紅淚氷蠺貫香雨逝¶
<pb:KR4d0535_WYG_001-5a>¶
將流水心縈此愁幾縷日暮燕支寒春深聞杜宇¶
　　　城南分韻得山字¶
白日何杲杲浮雲亦盤桓悠然百慮息愛此一日閒放¶
舟沉幽渚擊楫迴清瀾我性本蕭散茲賞有餘歡水花¶
自嫵媚烟鳥時一喧吟餘不知暮夕陽度西山¶
　　　城南分韻得底字¶
清風吹我舟摇摇河之涘我來憩林塘林塘幽且美竹¶
踈風冷冷雨足禾靡靡尋詩陟古城醉酒㺯清泚悠然¶
<pb:KR4d0535_WYG_001-5b>¶
樂有餘浩歌白雲㡳¶
　　　余辟地城南友人單孟年項希周相過分韻三¶
　　　首各次之¶
　　　　楓字韻¶
貴㳺不垂堂金屋春融融飫知膏粱味鄙我田舍翁凌¶
晨轉泥坂薄暮披榛藂種秫秋可釀澆此磊磈胷但憂¶
貸二税詎知有三公夜歸藩落内曉入州縣中徴求苦¶
給給奔走常忡忡風塵翳白日江漢號悲風中原戈甲¶
<pb:KR4d0535_WYG_001-6a>¶
滿晚嵗霜露濃貴㳺厭膏梁誰復懐宸楓¶
　　　　晚字韻¶
幽居邇城郭十往常九嬾林泉有真趣聲利豈吾挽挂¶
巾松樹枝履屐莎草坂嘉朋忽枉顧頗怪情意坦世途¶
屬多艱交態常赧赧過從在知巳居敬自行簡青蔬嫩¶
膏腴瓦爵踰玉瓉相看未白頭且復作青眼道路終坦¶
夷琴尊當往返歡迎在今日論交未為晚¶
　　　　林字韻¶
<pb:KR4d0535_WYG_001-6b>¶
紅塵𦕈川陸旌旗駐彌深詎為白石歌儗作梁父吟抱¶
琴謝俗駕清坐懐知音良朋喜簮盍濁酒欣對斟歡言¶
情眷眷景仰心欽欽世方貴趨勢我儕自論心安得起¶
山王酣歗坐竹林¶
　　　西江放船¶
亭午進我舟西江煩屢渡野盡青山來日落帆影去寄¶
身江海間俛仰嵗月暮悠悠發孤咏政爾湔百慮萬事¶
已復然滄江自東注¶
<pb:KR4d0535_WYG_001-7a>¶
　　　秋汎分韻得影字¶
畢景進我舟褰裳渉幽境盈月耿白光長松落踈影菰¶
蒲晚瀟瀟水天秋冏冏歸來酒興髙歌長夜初静¶
　　　張徳淵飲予金櫻煎酒作詩乞之¶
南州産竒卉叢生翳山澤宻葉細如錢修條亂如棘遲¶
遲青春深粲粲素華發㣲芬嫓崇蘭幽芳媚晴雪繁霜¶
隕髙秋纍纍綴朱實道人有佳致戒童秉筐笈采擷溪¶
之湄製煉良有法渠渠杵百過冽冽𤣥霜滑上引瑶池¶
<pb:KR4d0535_WYG_001-7b>¶
漿下&KR0353;琪樹葉清芬何輪囷百沸嬰執熱有如連金泥¶
芳鮮敓餳宻置之尊爼旁情親為予出一酌堅𤣥髪再¶
飲生羽翼乆之澤肌膚矧乃秘精血逺慚銅掌仙清露¶
粲玉屑願分刀圭餘終朝蜕凡骨¶
　　　送染上人往永嘉禮源師¶
人生始提抱孩笑物罕儔三齡䝉始達五齡氣食牛弱¶
年漸乖張役役各有謀或為工與商騁智窮輪輈或為¶
士與農讀書事田疇所以嗜名士實與嗜利侔陽輪駛¶
<pb:KR4d0535_WYG_001-8a>¶
隙光衮衮無停留朱顔謝韶景白髪生清秋乃知人有¶
生百年等浮漚生前爵九命死後土一坏阮生悟茲理¶
離俗仍長逰東嘉宅山水源師道之尤往㕘一小乗智¶
辯從茲優解此身世紛反為身後憂子今别我去同難¶
難同流彼此尊所聞茂業期精修永翫平堤瀾源頭自¶
悠悠¶
　　　蘭溪¶
曉發鄉頭灣十里見州治長橋卧秋虹古栢翳寒翠行¶
<pb:KR4d0535_WYG_001-8b>¶
行問風俗人烟稍繁麗所産皆可人頗與鄉土異溪魚¶
帯雨肥紫藥經霜膩一一供&KR0741;飱似勝鱸蕨味清醑冽且¶
芳紅粧冶而媚安得五石尊飲我干日醉囘首終殘年¶
客程誰復計¶
　　　石壁寺¶
俯首見清流仰首見石壁上有蒼茫㾗積此太古色雪¶
霜摩其肩波瀾濯其足自從有天地即解有此石屹爾¶
嵗月乆不逐浮世易至今肆頑礦洪濤恣呑蝕央央石¶
<pb:KR4d0535_WYG_001-9a>¶
上雲雲開絢晴日中有梵王宫翬甍爛金碧墻垣繚周¶
遭一覽慰平昔何人手種松苯䔿纔數尺期汝千斯齡¶
下與蒼石匹但恐陵谷變漂泊兩相失¶
　　　呈僉帥¶
明時尚右學髦俊各有造廟堂足旁羅山林極幽討公¶
家秉懿徳胸次五車飽精神掞空碧符采絢華藻當年¶
覲宸旒啟沃邦家兆居然宰州邑撫字弗草草棠隂護¶
晴晝燕香散穹昊滄海一駐盖馳聲被夷島輕車駕熟¶
<pb:KR4d0535_WYG_001-9b>¶
路玉帳&KR0482;清曉参謀語堂堂籌畫氣矯矯政事刀發硎¶
温恭圭襲繰烏臺茲振佩七郡盡驚愀賢良頼登庸奸¶
囘幸㴱勦書生仰星鳯瞻拜苦不早髙堂抱真素白髪¶
已垂老願提五色筆鈞陶藉吾道俾紓人子心捧撽自¶
傾倒洪恩曽靡㤀有如日皎皎需公職補衮調燮計非¶
小他時安黎元撫掌譚&KR0015;了¶
　　　越上九日感懐七首呈韓明善先生¶
霜横江上秋月照天外海政兹風景遇客子顔色改異¶
<pb:KR4d0535_WYG_001-10a>¶
鄉難為情賴此清尊在央央黄金花幽姿自瀟灑世無¶
彭澤翁千載誰來采¶
耿耿嵗云莫索索多悲風孰云客窓静亦有床下蛩&KR0120;¶
來獨盤桓幸此良景逢油然開我顔清賞誰與同濁醪¶
有真趣可惜兒女容行吟㑹稽嶺坐嘯蓬萊峯冉冉羣¶
動息月在山之東¶
登髙曠𤣥覽寓目銷我愁峰巒滴朝潤蕭條氣含秋客¶
邉得佳莭慮静境亦幽况乃嵗稔登遺禾彌道周糟床¶
<pb:KR4d0535_WYG_001-10b>¶
注新醸已免沽挈憂幸此足斟酌好景庻可酬豈知故¶
園月今夕在兹樓一&KR0015;欲㤀言嵗月何悠悠¶
越山欝岧岧越水何涓㳙愛此山水區征途滯青年蘭¶
亭訪陳迹俛仰追昔賢蠒紙匪故墨千載空遺編引流¶
泛羽觴一醉西風前雅量斟酌之浩歌陶自然¶
褰衣渉清流興盡足未倦杖藜訪林丘荒塘衰草徧客¶
中恨寥寥及此情眷眷為采籬東花寄彼山隂彦歸歟¶
復歸歟浣筆書所見¶
<pb:KR4d0535_WYG_001-11a>¶
愛酒古所有我性亦自耽匪為酒作荒奈此風景繁旅¶
况政索莫庻用除心煩蟹螯薦新醸霜橙壓黄柑心交¶
可酬酢豈為事盤飱三嘆尊爼傍身在天東南¶
亹亹圓象運苒苒青嵗闌䇿策西風鳴耿耿客子寒客¶
子行路難况乃衣裳單萸盤薦重九雅歌和清彈黄華¶
被幽逕拒霜明空園所樂忘所悲慷慨有餘歡不知烏¶
㡌欹邈矣追龍山¶
　　　避暑湖上與吕元膺分韻四首¶
<pb:KR4d0535_WYG_001-11b>¶
我行湖之陲浮㳺&KR0262;腰脚殘陽度西林啼鳥滿東郭褰¶
衣受㣲風此計良不惡嗟彼灸手徒于焉孰為樂長謡¶
蹋歸逕流螢滿叢薄¶
流水本無意歸雲亦無心人生苦多機擾擾懐悲辛何¶
如命佳侣濯足湖西潯悠然忽㤀言嘉木鳴珍禽&KR0120;拂¶
塘上石坐愛雲滿林¶
行行足力遒少憩湖上松坐拂松下石永嘯生清風嗒¶
然滿幽聴萬籟真笙鏞欲覔不可得白月當青空揮手¶
<pb:KR4d0535_WYG_001-12a>¶
謝時俗去卧東山東但恐屐齒折政茲懐謝公¶
三伏苦炎熱林塘自蕭幽長松䕃平湖六月如清秋水¶
花静窈窕烟鳥時唱酬携朋薦桃笙戒僮汲新流盥罷¶
吟我詩此樂復奚求安得陶元亮于茲共盤逰¶
　　　題衞明鉉溪山獨歩圖次韻¶
輕舟艤幽渚載酒欲問竒穹巒浥朝潤老樹含秋暉意¶
行入寥閴山囘轉參差無琴寫深情有酒一中之覽圖¶
惬懐素坐翫殊忘疲世途方蹇蹇願我常怡怡俯瞰滄¶
<pb:KR4d0535_WYG_001-12b>¶
溪流仰視白日馳安得陶元亮抽簮賦來歸¶
　　　倪仲權宅城北隅鑿池植蓮環以翠竹友人烏¶
　　　繼善顔其齋曰花香竹影盖取慈湖楊氏之言¶
　　　曰花香竹影無非道妙因賦十韻¶
幽人嗜清謐結廬池南濆生意浮緑野波光蕩青雲竒¶
葩既嫵媚修篁亦繽紛繁紅藹晨馥翡翠䕶夕曛物雖¶
一植㣲中有至賾存形色理固顯索隠邈見聞妙契俯¶
仰間鳶魚亦翔奔乃知動植者至理同絪緼𤣥功諒誰¶
<pb:KR4d0535_WYG_001-13a>¶
宰物物均化醇翫此香影妙嗒然難具論¶
　　　金華洞¶
金華古洞天丹霞冠其顛上當婺女垣下㩀雙溪壖括¶
峯盤其股㑹稽摩其肩晨霏䕶瑶草瑞靄縁石田靈宫¶
嫓上界隂洞通九天黄冠秀玉飄琴心語胎仙駕言極¶
㳺覽捫蘿重攀縁素心惬清曠探索窮幽𤣥長揮訪松¶
喬授訣期長年邈焉不可究澄心聴松泉¶
　　　赤松宫¶
<pb:KR4d0535_WYG_001-13b>¶
桃源富山水仙居欝嵯峨穹巒逼象緯紺霞䕶藤蘿羽¶
流戴星冠方曈照皤皤或時凌紫氣環拱聲相和世傳¶
平起輩飈輪振瓊珂遐登隕遺迹石羱滿山阿逈與塵¶
世隔巖罅豁臼科遺兹幻化境伏物皆駢羅我方借筍¶
輿一覽愈宿疴竟欲從之㳺恐貽來者呵¶
　　　釣臺¶
嘉林冐晴碧穹臺薄層霄央央太古雲停隂被山椒炎¶
薰駐行鷁捫蘿撫岧嶤激烈増慨傷顧盼忘曛朝赤靈¶
<pb:KR4d0535_WYG_001-14a>¶
復乾符雲臺紀崇勞至人澹無為寡處窮盤邀未論夷¶
齊清寜許巢由髙舉世縻聲利驚寵趨市朝黄塵競汨¶
汨銛口紛&KR0349;&KR0349;有如車下坂覆折隨所遭仰企臺上雲¶
清風振林臯我方規出䖏遐瞻送長謡¶
　　　通濟橋¶
浮梁駕長虹溪流浩無極睠兹締構功諒哉殫庶力崇¶
欄䕶滄波修棟走白日巨砥累十尋瓌材逸千尺靈鼇¶
負屭贔老蜃吸業岌念昔病渉者憧憧今有適浮屠廣¶
<pb:KR4d0535_WYG_001-14b>¶
私恩逈踰溱洧蹟期爾千斯齡永永如砥直慨彼巖廊¶
姿駢列皆柱石顧維通濟功安事作舟楫¶
　　　宿寳華庸上人房¶
靡靡日西頽寥寥夜將入我來何所見沙尾白鳥立渚¶
華㪚幽馨岩月落佳色支笻入招提修廊響吟屐林堂¶
有餘興危坐忘形跡野鶴投暝囘踈鐘度蘿出朝來借¶
筍輿去踏清溪石¶
　　　宿慈湖石上人房¶
<pb:KR4d0535_WYG_001-15a>¶
曉鐘度東壑客子酒方醒殘燈耿䟽䆫西月澹孤影偶¶
地成安居澄心惬幽境風松響簫韶危枕滿清聴餘音¶
乆囘復鳥啼山更静杲杲日東升歸心又馳騁¶
　　　過小洋¶
我行甫三日所厯不絶山隔溪見崔嵬地險心自安五¶
里逢一洿十里輙一灣篙師欲一上若挽百弩艱有如¶
嗜名士分寸勞躋扳常恐一失勢隕此千丈湍覽此已¶
長喟所見恨心酸驛騎轉山腰客舟泝危灘意興各有¶
<pb:KR4d0535_WYG_001-15b>¶
適風霜共摶顔去年梗蠻獠炎塵塞閩闗羽書日夜下¶
已見剔巨姦㑹將鏟疊嶂免使行路難¶
　　　送王正卿歸隠東湖分題得釣石¶
蒼巖鬰峩峩滄波靚涓涓水山藴靈秀人物儲清妍歩¶
尋釣石䖏撫跡心油然逹固登巖廊窮當䖏林泉未論¶
磻溪髙尚友羊裘賢江海多風霾洪濤政滔天抱懐砥¶
柱姿容黙思自全嗜此水山嘉盤遨送流年坐拂石上¶
雲永嘯清風前¶
<pb:KR4d0535_WYG_001-16a>¶
　　　贈吕自牧¶
𤣥機運亭毒冲氣萃厥躬静抽造化秘周流與天通燮¶
調或少沴刀七毎不供所以鍼砭妙巧于藥石功吕君¶
吾鄉彦藴奥蟠心胷冥傳越人術訣授長桑翁秉此濟¶
世誠往往蘇疲癃良時解醫國此理諒擴充明當馳薦¶
剡籍貫明光宫¶
　　　送恂上人㳺徑山用銘禪師韻¶
圓穹運亭毒大塊真浮浮人生於其間有如一虚舟乾¶
<pb:KR4d0535_WYG_001-16b>¶
坤鬯清淑可攬亦可收恂師擷其秀南林嘗獻酬竟上¶
盤陀峯時與金仙游亭亭峯上雲汎汎水中漚雲飛漚¶
亦散雲在漚還留覽之如㤀言松風奏琳球幡然動飛¶
錫蹔卓西湖幽我欲往從之離俗真罕儔長揖别師去¶
同調難同流¶
　　　感懐¶
流水清泚泚停雲白英英兀坐翫時物嵗月如奔星芳¶
草歇柔緑秋花發幽馨悠然上南樓迢遥暮山青凉飈¶
<pb:KR4d0535_WYG_001-17a>¶
&KR0120;木末鬱鬱方含情清晨攬衣起逺林瞰朝暾嚴霜净¶
天宇碧水收舊㾗愴此景光徂嵗暮驚心魂安得故人¶
遇聊亦對清尊如何咫尺天令予思徒紛¶
　　　宿廣夀方丈¶
澄州漲春濤徒杠晚先登偶携寰中友值此方外僧歡¶
迎慰平昔邂逅云吾曽杯盤雜蔬果起坐飛籌觥新詩¶
紛綺麗妙篆焚晶熒糟床夜&KR0055;注茗碗更餘烹論交意¶
自惬晤語心先傾竹林振清響梅花為余盟良㑹欣在¶
<pb:KR4d0535_WYG_001-17b>¶
兹四美今合并雅興誠難窮共㸔無盡燈¶
　　　秋夜讀書¶
西郊風露夕凉風入吾廬焚膏繼晝晷而還讀我書簡¶
編散芸香探索味道腴翫此聖賢心油然樂有餘四郊¶
久多壘兵戈政馳驅紅塵障白日積胔填溝渠安得挽¶
天河為我一蕩除且當&KR1423;衡門兀兀究聖謨¶
　　　石塘¶
霜日浮晴暉溪流眩五色石髪結深翠團團異瓴甓或¶
<pb:KR4d0535_WYG_001-18a>¶
似丹與堊或如紺與碧素沙相蕩摩滄波互吞激緬思¶
瀫溪上五里時一折故為此經行咫尺見懸絶乃知世¶
途險愈逺勢愈亟行役且勿論尊酒聊自適霜橘大踰¶
圍溪魚動盈尺勿辭酒味薄庻可澆胷臆酒酣詩眼放¶
落日半天赤¶
　　　盆荷¶
南庭䕃嘉樹日夕生清風幽曠愜懐素繭足三支笻戒¶
僮斸玉華陶埴空莎藂分此太華根擢蒔茲盆中竒葩¶
<pb:KR4d0535_WYG_001-18b>¶
既嫵媚修莖亦玲瓏雖隔土壤脉實假造化功太虚落¶
景圓凉月光溶溶深夜藹芳氣晨露凄以濃鑑湖千頃¶
秋茲意亦自同眷言嚮君子百世濓溪翁¶
　　　送陳子山待制¶
戒舟滄溟濶挂席北斗囘驛吏候明發夙興具盤罍及¶
兹陽春杪髙飈正南來蛟亹海色聚秦望霜霧開迢遞¶
啟城觀縹緲幻方萊玉堂席虚右羣仙乆裵徊冠盖切¶
五雲環佩振三台直起鈴閣曙臚傳重轟雷¶
<pb:KR4d0535_WYG_001-19a>¶
　　　聴姜可玉彈琴用江叔載韻¶
出門聴松泉塵心一以洗入門聞絲桐又欲洗塵耳幽¶
人在東齋見之殊可喜悠然太古心静探𤣥精理一㺯¶
風泠泠再㺯溪泚泚但言少知音振衣張拱起孰知伯¶
牙心蕩蕩在流水豈若齊王竽僅諧東里鄙¶
　　　芝蘭室¶
沅湘翳風霾畹畆荒雲烟芬芳既銷歇蕭艾彌郊原亦¶
有好修者雅意趨自然結齋僅十笏度地踰九筵房櫳¶
<pb:KR4d0535_WYG_001-19b>¶
和煦藹几格生清妍我來承顔宇靚若挹芷荃清言復¶
同心晤語情便便至今暮髙㓗日夕懐林泉擷芳持贈¶
逺長空渝嵗年凝思澹無窮寫入琴中絃¶
　　　秋日海棠¶
露華曉厭浥草木凌凄風值兹摇落際覽此翡翠叢葩¶
葩曜秋圃灼灼騰春紅嗜此明媚姿不减睡思容誰當¶
秉銀燭穠艶欺芙蓉雖憐若質嬌孰御霜華濃永嘆三¶
逕前盤桓撫孤松¶
<pb:KR4d0535_WYG_001-20a>¶
　　　靈源寺¶
蕭梁崇象教祝髪布中國偉哉樓約師江左闡翻譯宸¶
旒躬授記龍衮致齋飭胡為且示現大千茲卓錫尖峰¶
殿其後靈源徑其側精籃欝中峙金刹屹千尺皇畿㑹¶
蒙塵乗輿㩀傾革尚想瓶中天借爾䕶持力我方眺遺境¶
慷慨興感惻秋風振祗園荒陵共蕭瑟¶
　　　用韻酬易之¶
翳翳景向夕樓䑓結㣲隂凉飈東南來好鳥鳴髙林懐¶
<pb:KR4d0535_WYG_001-20b>¶
人𦕈天末跫然想足音¶
　　　泛舟¶
出門㸔青山迓此千里客東臯載我舟摇摇入州郭日¶
暮江流長坐永天宇濶悠然増偉觀變化何倐忽雲度¶
山尾青雨洒江&KR0405;白神工不可測片月水中發¶
　　　九月菊未花¶
西風落秋杪零雨冐江郭&KR0120;行眄中庭支笻慰寥寞籬¶
東菊婆娑欲采未盈握竒英藴黄中清芬含翠萼去年¶
<pb:KR4d0535_WYG_001-21a>¶
秫稔登佳朋足斟酌對花發長嘯唫咏殊自樂今年風¶
塵際干戈滿川岳居甿盡逃亡朋知半零落對花發三¶
歎撫景恨詩惡何當起淵明吟詩檄華發¶
　　　䆫間水影鍾仲章見示¶
小室俯晴渚麴波曉晶熒陽靈濯光景空碧生虚櫺誰¶
持并州刀剪碎龜甲屏羅韈塵縹緲翠袖春伶俜夜深¶
煙霧濕常恐埋青萍¶
